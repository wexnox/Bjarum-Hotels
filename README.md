# IS-WEB1000 Webprogrammering Eksamen

##WEB1000 – HJEMMEEKSAMEN 2015/2016 (ny eksamen)
Problemstilling.
Hotellkjeden Bjarum Hotels er en fiktiv hotellkjede med hoteller over hele verden.
Oppgaven går ut på å lage et nettsted og en vedlikeholdsapplikasjon for Bjarum Hotels. Nettstedet og vedlikeholdsapplikasjonen skal lages med egenutviklet kode.
Nettstedet skal være åpent for alle som ønsker å bestille hotellrom og skal ikke kreve innlogging.
På nettstedet skal kundene/gjestene selv kunne
* finne ledige hotellrom
* se bilder av hotell/hotellrom
* bestille hotellrom
* se, endre eller slette egne bestillinger
* få frem en oversikt over antall ledig rom for et valgt hotell, en valgt romtype og en valgt dato (eller for en valgt tidsperiode – fra dato til dato)
* sjekke inn ved ankomst (og velge et romnummer eller bli tildelt et romnummer)
Vedlikeholdsapplikasjonen er for systemansvarlige på Bjarum Hotels og skal kreve innlogging.
Vedlikeholdsapplikasjonen skal inneholde brukerfunksjoner for
* Registrering av data i hver av tabellene
* Visning av alle data fra hver av tabellene
* Endring av data i hver av tabellene
* Sletting av data i hver av tabellene
Det skal benyttes radioknapper / listebokser / sjekkbokser der dette er hensiktsmessig
Validering skal realiseres både på klientsiden og tjenersiden for alle registreringene og endringene
Det skal benyttes ulike stilark for nettstedet og vedlikeholdsapplikasjonen

